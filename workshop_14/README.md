# Практична робота 14
## Оптимізація зображень за допомогою [Squoosh](https://squoosh.app/)

### Мета:   
* Ознайомитися із методами стиснення зображень та їхнім впливом на якість. 
* Навчитися визначати оптимальний баланс між якістю та розміром файлу.
* Ознайомитися із різними типами стиснення: без втрат (lossless) та з втратами (lossy).
* Дослідити вплив зміни розміру на якість зображення та вагу файлу.
* Навчитися адаптувати зображення для різних цільових застосувань:
  - Веб (оптимізація для швидкого завантаження).
  - Мобільні пристрої (зменшені розміри, ефективне стиснення).
  - Retina-дисплеї (2x, 3x версії для збереження якості).

### Теоретична частина 
Squoosh - це веб-додаток від Google для стиснення, конвертації та оптимізації зображень без встановлення додаткового програмного забезпечення. Усі операції виконуються прямо в браузері, що робить процес швидким та безпечним, оскільки файли не надсилаються на сервер.

Після завантаження зображення Squoosh автоматично підключає потрібні кодеки (JPEG, MozJPEG, WebP, AVIF, OxiPNG тощо), реалізовані через WebAssembly. Завдяки цьому обробка відбувається локально: інструмент дозволяє застосовувати стиснення, змінювати розмір, регулювати якість та конвертувати між форматами. Для зручності реалізовано порівняння «до/після» за допомогою інтерактивного повзунка, що дозволяє оцінити зміни перед збереженням оптимізованого файлу.

Squoosh підтримує різні типи стиснення, які можна розділити на дві основні категорії:
* Стиснення без втрати (lossless) - Зберігає 100% деталізаціїта якості, що робить його ідеальним для графіки, іконок та зображень, де важлива абсолютна точність кольорів.
  - PNG
  - WebP (lossless)
* Стиснення з втратою (lossy) - Дозволяє значно зменшити розмір файлу за рахунок часткової втрати якості.
  - MozJPEG
  - WebP (lossy)
  - AVIF

Одним із найефективніших методів зменшення ваги файлу є зменшення його роздільності (кількості пікселів). Хоча це може вплинути на чіткість та деталізацію, розмір зображення підбирається відповідно до його призначення (наприклад, для прев'ю чи повноекранного відображення).

Дисплеї з високою щільністю пікселів (т.зв. Retina-дисплеї) потребують зображень збільшеної роздільності (2x, 3x) для збереження високої чіткості та деталізації графічних елементів. У веб-розробці для адаптації різних версій зображень під різні пристрої використовується HTML-атрибут srcset. Він дозволяє браузеру автоматично вибрати найбільш відповідний файл залежно від роздільності екрана та щільності пікселів пристрою.

### Хід роботи 
**Робота з колірним колесом (Color Wheel)**
